# Štiri v vrsto

> Projektna naloga pri predmetu *Uvod v programiranje* v 1. letniku Univerzitetnega študijskega programa Matematika na [Fakulteti za matematiko in fiziko Univerze v Ljubljani](https://www.fmf.uni-lj.si/sl/)

Pred Vami je igra za dva igralca, a to ni igra *štiri v vrsto*, ki ste je vajeni. Cilj igre pa je tudi tu postaviti štiri podobne figure v vrsto.


## Navodila za igro

Igra se prične s prazno igralno površino velikosti 4×4, na katero igralca izmenično postavljata figure.
Te se razlikujejo v štirih lastnostih - vsaka figura je:

- svetla ali temna
- z ozadjem ali brez
- kvadratna ali okrogla
- polna ali z luknjo

Ko je igralec na potezi, izbere eno izmed še neizbranih figur in jo poda nasprotniku.
Ta jo nato postavi na igralno ploščo. Če pri tem doseže, da se štiri figure v vrsti (v stolpcu, vrstici ali na diagonali) ujemajo v eni izmed lastnosti (barva, velikost, oblika ali luknja), zmaga.

Igro lahko igramo tudi tako, da je za zmago dovolj, če se figure v poljubnem kvadratku velikosti 2×2
ujemajo v eni izmed prej naštetih lastnosti (izbirno pravilo).